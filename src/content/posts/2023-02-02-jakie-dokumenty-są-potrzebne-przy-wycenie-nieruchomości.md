---
template: blog-post
title: Jakie dokumenty są potrzebne przy wycenie nieruchomości
slug: /valuation-what-do-you-need
date: 2023-02-02 12:51
description: Jakie dokumenty są potrzebne do wyceny nieruchomości?
featuredImage: /assets/pexels-pixabay-256467.jpg
---
Proces wyceny nie ogranicza się tylko do oględzin nieruchomości. Jednym z aspektów wyceny jest sprawdzenie stanu prawnego nieruchomości oraz przygotowanie odpowiednich dokumentów. Zależnie od celu wyceny (sprzedaż, kredyt hipoteczny) i rodzaju nieruchomości (dom, mieszkanie, działka rolna) potrzebne są różne zestawy dokumentów. Wiele osób decyduje się na skorzystanie z usług rzeczoznawcy majątkowego, który dokładnie wyceni nieruchomość i poinformuje jakie dokumenty należy przygotować. W tym artykule opiszemy pewne podstawowe dokumenty, których będziesz potrzebować w zależności od rodzaju wycenianej nieruchomości,

### Mieszkania

Przy wycenie mieszkania bardzo ważne jest to czy wyceniane jest mieszkanie własnościowe czy lokal spółdzielczy. W﻿ przypadku mieszkania własnościowego podstawowym dokumentem, którego będziesz potrzebować jest odpis z księgi wieczystej czyli dokument opisujący aktualny stan prawny nieruchomości. Jeśli chodzi o lokal spółdzielczy istotną różnicą jest to, że właścicielem nieruchomości jest spółdzielnia mieszkaniowa, więc mamy tutaj do czynienia ze spółdzielczym prawem własnościowym do lokalu. Przy wycenie lokalu spółdzielczego potrzebne będzie wcześniej wspomniane spółdzielcze własnościowe prawo do lokalu, odpis z księgi wieczystej lokalu (lub gruntu, na którym znajduje się lokal) oraz zaświadczenie od spółdzielni mieszkaniowej, w którym znajdować powinny się informacje o lokalu i osobie posiadającej spółdzielcze prawo własnościowe do lokalu.

### Domy i działki

W przypadku domu oprócz samego budynku trzeba wziąć pod uwagę też grunt, na którym się znajduje. Oprócz odpisu z księgi wieczystej będą potrzebne również: mapa ewidencyjna z miejscowego planu zagospodarowania przestrzennego lub decyzja o warunkach zabudowy, pozwolenie użytkowania oraz wypis z rejestru gruntów. Przy wycenie działki wymagane są prawie te same dokumenty, z tym, że skoro nie ma budynku to nie będzie potrzebne pozwolenie na użytkowanie budynku. 
